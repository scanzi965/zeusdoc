PRESENTAZIONE
=============

Il pacchetto PROGRAMMI denominato **Zeus** è stato interamente sviluppato, in anni di esperienza gestionale, dalla nostra azienda. Le caratteristiche principali, oltre naturalmente alla possibilità di intervenire, per qualsiasi necessità, sui programmi stessi in tempi brevissimi, e sulla conoscenza approfondita del prodotto stesso da parte di tutti i collaboratori INFOA, sono:

*	privilegiare il prodotto software a misura d’uomo, flessibile, completo, potente e semplice; progettato e realizzato sulle reali esigenze di chi dovrà utilizzarlo, a scapito del prodotto industriale, generico, rigido, per niente flessibile, analizzato e realizzato a tavolino per soddisfare le esigenze dei rivenditori e dei numeri nella distribuzione commerciale. 
*	privilegiare il contatto diretto con le aziende clienti, potenziando la struttura INFOA, garantendo così sensibilità e tempestività nella realizzazione di soluzioni richieste dall’utente, presidio concreto ed efficienza in tempo reale nel servizio di assistenza ai programmi, sia telefonica che presso la sede dell’utente.
*	informarsi, collaudare ed installare le nuove tecnologie, a livello hardware (nuovi processori, nuove piattaforme ed architetture di sistema), a livello connettività, networking e comunicazione, a livello software operativo, di integrazione e di office automation.

Fatta questa doverosa premessa, passiamo ad elencare le generalità peculiari di **Zeus**, almeno le più rappresentabili in forma scritta;

*	Aggiornamento archivi in tempo reale “REAL TIME” su tutto il pacchetto gestionale;
*	Completa coerente integrazione fra tutti i moduli programma autosufficienti ed implementabili;
*	Gestione multiaziendale e multimagazzino;
*	Gestione dati ed informazioni completamente in linea, “ON LINE”, della gestione corrente e di più anni di storico,

====

SOFTWARE
========
L'intero prodotto PROGRAMMI, di seguito brevemente spiegato, è suddiviso in moduli l'acquisto dei quali può essere fatto anche in tempi diversi essendo tutti i moduli completamente integrati fra loro e del tutto indipendenti gli uni dagli altri.
Per questioni di praticità verranno dettagliati i soli moduli ritenuti utili al momento della partenza dell'azienda, l'elenco di tutti i moduli disponibili è comunque il seguente:

Archivi di base (unico modulo obbligatorio)
^^^^^^^^^^^^^^^^^^^^^^^^^^^^^^^^^^^^^^^^^^^
#. Contabilità generale ed I.V.A. 
#. Gestione di magazzino 
#. Acquisti e ordini a fornitore 
#. Ordini clienti 
#. Gestione delle vendite e statistiche 
#. Distinta base-----> Cespiti 
#. Costi, fasi e cicli di produzione----> Compensi a terzi  
#. Fabbisogni ed M.R.P.-----> Contabilità industriale 
#. Altre funzioni contabili-----> Intrastat 
#. Listini di vendita-----> Provvigioni su incassato 
#. Ordini di lavorazione interna-----> Trasmissione dati a terzi 
#. Commesse di lavoro-----> Autofinanziamento 
#. Conto terzi 
#. Conto lavorazione 
#. Gestione premi e target 
#. Statistiche 
#. Conto riparazioni e gestione garanzie 
#. Premi e target
#. trasmissione documenti 
#. Gestione agenti e depositi remoti 
#. Autofatturazione 

----

Descrizione del modulo
----------------------
Il modulo consente la gestione sia del menù che degli archivi principali su cui è imperniata l'applicazione. E’ l’unico modulo obbligatorio della procedura. Tramite questo modulo possiamo ottenere:

*Menù*
______

**Richiami dei programmi veloci**

I programmi possono essere richiamati oltre che in modo gerarchico tradizionale anche attraverso:

* Nome del programma 
* Richiamo descrittivo personalizzato per utente
* Tasti funzione di chiamata veloce personalizzabili per programma.

**Gestione delle stampe**

Tutte le stampe possono essere indirizzate oltre che sulla stampante assegnata al terminale anche su altra stampante, su file, in coda di spool automatico e su video.
Le stampe su file possono essere gestite (Visualizzazione su terminale, stampa, annullo e tramite importazione in un gestore testi anche modifica). Alcune stampe possono essere scritte in formato gestibile dai fogli di calcolo più diffusi (Exel, Lotus, Works ecc.).

**Utilità**

* Posta elettronica
* Gestione personalizzata: - dei colori - delle chiamate di menù - possibilità di creare nuove funzioni
* Controllo degli accessi al sistema e/o alle singole applicazioni
* Determinazione di liste o stampe personalizzate
* Calcolatrice sempre in linea e interattiva con i programmi

*Archivi di base*
_________________

Sono gli archivi di tipo:

==========  =========================
**tipo**    **sottotipo**
==========  =========================
Anagrafico	*conti*
-           *banche*
-           *agenti*
-           *clienti*
-           *fornitori*
-           *clienti privati*
-           *contabilità industriale*
-           *tabelle*
==========  =========================

L'archivio delle tabelle è il cuore del programma tramite questo archivio i nostri tecnici possono configurare, insieme al cliente, l'ambiente più vicino possibile alle esigenze di lavoro, in cui i programmi dovranno operare.

Queste operazioni serviranno ad evitare inutili sprechi di tempo durante il lavoro quotidiano.

Oltre ai programmi di gestione degli archivi sono presenti, in questo modulo anche i programmi di stampa.
Per gli archivi dei clienti, fornitori e banche sono previste stampe articolate che consentono di ottenere liste in ordine alfabetico, per zona, per agente, per località, per C.A.P., per condizione di pagamento, per classi ecc.

Stampe parametrizzate consentono di ottenere liste diverse a seconda delle necessità o dei gusti di ogni cliente.

----

Contabilità generale e I.V.A.
-----------------------------

Il presente modulo permette di gestire in tempo reale tutte le funzioni amministrative dell'azienda; sia fiscali che finanziarie; funzioni di previsione sono possibili tramite le riclassificazioni di bilancio. E' possibile ottenere in ogni momento la posizione di clienti, fornitori o conti sia contabile che per  scadenze.
Archivi di Base
Carico delle anagrafiche con ricerche per codice, sigla. Zoom di ricerca sui nomi. Inserimento di note o informazioni parametrizzate che potranno essere richiamate anche in altre funzioni (Statistiche, stampe personalizzate, etichette, bolle, fatture ecc.). Gestione dei fidi e delle segnalazioni automatiche bloccanti o meno sui singoli clienti. Piano dei conti a struttura variabile tra 2 e 5 livelli a scelta.

**Contabilità**

Prima nota per causali sia libere o automatiche per pre-impostazione di conti e tipi pagamento/incasso.
Controllo degli scadenzari direttamente dalla prima nota sia inserimento che pareggio, proposta automatica delle date di scadenza modificabili direttamente a video.
Determinazione del tipo di incasso per la gestione del rischio e dell’esposizione bancaria.
Abbuoni in automatico sia dalla prima nota che dal saldaconto.
Gestione delle normative di e per San Marino.
Gestione IVA completa di corrispettivi, multiattività, regime agricolo, registri sezionali, riepilogativo e liquidazione sia a video che in stampa, note di variazione IVA, IVA solo sugli omaggi.
Gestione dei centri di costo, delle valute estere, fatture a zero o negative.
Aperture e chiusure automatiche con la gestione automatica e in linea di più anni contabili.

**Stampe**

Brogliaccio prima nota
Bilancio di verifica - patrimoniale/economico - riclassificato sia con dati reali che con dati di previsione.
Estratti conto per cliente o fornitore - agente e cliente.
Scadenzari per data, banca, categoria anagrafica, agente. Dettagliate o sintetiche.
 
**Interrogazioni**

Estratti conto con possibilità di avere oltre alla situazione contabile anche rischio, esposizione e documento non contabilizzati (Es. bolle).  Saldi e mastrini sintetici o dettagliati.

**Riclassificazioni**

IV normativa CEE precaricata
Possibilità di gestire fino a 99 tipi diversi di riclassificazione di bilancio con possibilità di integrare i dati contabili reali con dati di previsione e/o con rettifiche di bilancio.

**Scadenzari attivi e passivi**

Gestione automatica degli effetti attivi e passivi
Presentazione effetti in banca anche su supporto magnetico per Ri.Ba; Reteincassi; RID; Bonifici fornitore.
Modifica date, importi, tipi di pagamento/incasso.
Gestione scadenzario anche per conti (Leasing, Mutui, Scadenze varie quali bolli auto, assicurazioni ecc.)
Gestione extracontabile di scadenzari.
Scadenzario provvigionale

**I.V.A. in sospensione**

Gestione completa di registro dell’ I.V.A in sospensione

**Contabilità sammarinese**

Gestione completa della contabilità di San Marino.
Liste automatiche di importazione ed esportazione, anche su supporto magnetico, per l’ufficio tributario.
Definizione automatica dei numeri di elenco.
Registrazione automatica del debito di monofase verso l’ufficio tributario, per tipo distinta.

----

Magazzino
---------

**Gestione dei materiali**

Gestione informazioni per area di competenza:

a)  Dati generali	
b)	Dati per acquisto	
c)	Dati di produzione 
d)	Descrizioni aggiuntive
e)	Note - Schede tecniche - Schede informative
f)  Dati contabili per magazzino
g)  Gestione dei lotti	
h)  Gestione c/terzi e codici cliente
i)  Dati aggiuntivi



Le informazioni gestite sono:

*   Articoli su 16 crt alfanumerici.
*   Descrizione primaria di 30 crt ampliabile fino a 180 crt.
*   Descrizioni personalizzate o per cliente (anche in lingua estera), o per motivi interni (descrizione tecnica, 	commerciale, produttiva ecc.).
*   Chiavi di ricerca per descrizione, codice, fornitore, gruppo merceologico (Fino a 5 diversi alfanumerici), 	descrizioni personalizzate o codice dei propri fornitori e/o clienti.
*   Gestione delle confezioni sia in vendita che in acquisto.
*   Lunghezza larghezza e spessore.
*   Contropartite automatiche per acquisti o vendite.
*   Gestione automatica degli articoli annullati, in esaurimento, a lotto con possibilità di gestione delle 	alternative direttamente a video.
*   Collegamento alle procedure di vendita, produzione, conto lavorazione e conto terzi.
*   Gestione dei contratti di acquisto e collegamento ai listini di vendita (anche attraverso classi clienti e/o 	categorie merceologiche).
*   Scheda tecnica di acquisto e/o di produzione.
*   Scheda note con collegamento al controllo materiali e gestione collaudi e qualità.
*   Schede contabili con ubicazione di magazzino (fino a 9.999 magazzini diversi), gestione impegnato/ordinato automatici, personalizzazione di totalizzatori.
*   Schede con informazioni aggiuntive a seconda delle necessità dell’azienda.
*   Gestione di più unità di misura 2 di gestione, 1 di produzione 1 per ogni fornitore da cui è possibile 	acquistare (o far lavorare) il prodotto.

**Gestione**

Carichi e scarichi, anche di trasferimento automatico fra magazzini.
Collegamento alla contabilità industriale anche attraverso specifiche lavorazioni
Interrogazioni per magazzino, disponibilità, venduto e acquistato, movimentazioni, giacenze scalari per data, fornitori da cui acquistare i prodotti, clienti che acquistano quei prodotti e condizioni.
Stampe di giacenze, movimentazioni, indici di rotazione, analisi ABC, disponibilità, negativi, sottoscorta, fabbisogni, analisi valorizzate dei magazzini. Gestione magazzini fiscali e del L.I.F.O.
Utilità che consentono il caricamento automatico di dati sugli articoli, la spostamento o la rettifica di dati, aumento o diminuzione automatica dei prezzi di acquisto o di vendita tramite percentuali o valori assoluti.
Gestione degli imballi per aziende settore alimentare.
Gestione di articoli non a scarico (Phantom, Servizi, Mano d’opera ecc.)

**Inventari**

Una sofisticata gestione di rilevazione d’inventario consente di determinare le giacenze in tempi brevissimi anche attraverso sistemi ottici portatili di lettura. 
Non è indispensabile che l’azienda tenga bloccate le altre normali attività, né che l’inventario sia rilevato al primo gennaio dell’anno, un programma apposito è in grado di ricalcolare a ritroso la giacenza per ritrovare dalla data di inventario reale, le giacenze presenti al primo giorno dell’anno contabile.

----

Vendite
-------

Il presente modulo permette l'inserimento, modifica, interrogazione e stampa e controllo dei documenti di consegna merce nonché di preventivi.

I programmi in oggetto consentono la gestione di:

*   BOLLE DI CONSEGNA CON E SENZA VALORI
*   FATTURE
*   FATTURE ACCOMPAGNATORIE
*   FATTURE DA BOLLA
*   NOTE DI ACCREDITO
*   NOTE DI DEBITO
*   RICEVUTE FISCALI
*   SCONTRINI FISCALI (con collegamento a registratori di cassa)
*   PREVENTIVI

Il tutto corredato da una ricca casistica di determinazione dei prezzi di vendita quali listini a sconto, ricarico o prezzi alternativi; Listini a valore assoluto (fino a 9.999 diversi); Griglia  sconti determinate da classi clienti e categorie gruppi, sottogruppi merceologici; oltre alla possibilità di mettere manualmente fino a 4 sconti/ricarichi su ogni riga articolo, sconti automatici o manuali di piede documento legati al cliente o alla condizione di pagamento, accettazione automatica o manuale di importi pagati e/o abbuoni.

**Stampe**

*   Liste dei documenti di vendita con o senza dettaglio delle voci.
*   Liste documenti accompagnatori per vettore o trasportatore interno
*   Controllo e stampa dei contrassegni
*   Stampa distinta pesi sia per i vettori che per le dogane
*   Lista delle bolle in sospeso
*   Ristampa dei documenti anche se già fatturati o contabilizzati individuali o da numero a numero
*   Sblocco, attraverso procedure particolari, dei documenti per consentirne la modifica anche quando essi siano già chiusi.

*Funzioni speciali*
___________________

**Ricerca documenti**

	Consente di ricercare e visualizzare ogni tipo di documento emesso, anche negli anni precedenti, per cliente di fatturazione o per destinazione della merce, anche di bolle già fatturate con l’indicazione di quale fattura le contenga, di ogni documento è possibile avere un dettaglio delle voci che lo compongono.

**Gestione note**

	Un programma di gestione note consente di richiamare manualmente o in automatico una scheda note o una singola annotazione quando si carichi un documento per un determinato cliente. Queste annotazioni possono assumere un valore bloccante e quindi impedire l’emissione di quel tipo di documento a quel cliente (Es. un messaggio bloccante in presenza di un cliente sospeso per insoluti che impedisca l’emissione di bolle di consegna).

**Statistiche**

	Un sofisticato programma di stampa statistiche consente di prodursi in proprio le statistiche desiderate e di memorizzarsi i parametri con un nome per poterli richiamare in modo facile e rapido. Si possono combinare fra loro tantissime opzioni che sono continuamente implementate dall’ INFOA su richiesta dei propri clienti. Di seguito sono riportate alcune  possibilità :

*   Cliente  
*   Articolo	
*   Agente
*   5 Gruppi merceologici	
*   Zona
*   Unità di misura	
*   Vettore	
*   Destinazione	
*   Note cliente	
*   Contropartita contabile
*   Tipo cliente	
*   Classi CLI o AGE

Ed innumerevoli altri possibilità e combinazioni.

*Documenti accompagnatori e contabili*
______________________________________

Le funzionalità gestite dal modulo delle vendite in relazione ai documenti accompagnatori e contabili sono le seguenti:

*	Gestione sia del’ I.V.A che della Monofase per San Marino
*	Raggruppamenti bolle differenziato per tipo vendita oppure per le aziende sammarinesi a seconda dei tipi elenco per l’ufficio tributario.
*	Gestione degni imballi (Fino a 2 tipi di imballi diversi per prodotto)
*	Multi magazzino e multi agente sullo stesso documento
*	Rifatturazione per catene di grande distribuzione (Conad Coop ecc.) (anche note 	di accredito)
*	Riepilogo documenti in formato ASCII su floppy-disc completo di gestione anagrafiche
*	Gestione delle dimensioni (Lunghezza-Larghezza-Spessore ecc.)
*	Gestione delle confezioni sia in automatico da anagrafica che manuale direttamente sull’articolo. La confezione di anagrafica può essere modificata in fase di spedizione se questo fosse necessario.
*	Funzioni particolari legate al tipo articolo (Es. KIT = Scarica i componenti del kit fatturando i valori sommati dei suoi componenti, GRUPPO = Scarica i componenti dell’articolo fatturando un valore complessivo, PHANTOM = Fattura i singoli componenti ognuno con il suo valore ecc.)
*	Funzioni legate alla causale (Trasferimento fra magazzini, Omaggi, C/Visione, C/Lavorazione, Resi anche su singole righe all’interno di una fattura o bolla di vendita, tipo valorizzazione del movimento, aggancio automatico in tempo reale alle statistiche sia per articolo che per cliente ecc.)
*	Vari tipi di documento e relativi passaggi in contabilità in modo differenziato.
*	Importo pagato e abbuoni su bolla e/o su fattura anche parziali; sviluppo degli importi per scadenza in relazione agli acconti inseriti.
*	Gestione del costo del venduto anche per gli articoli estemporanei con programmi di utilità che ne consentono il ricalcolo.
*	Destinazioni merce plurime con possibilità di agganciare condizioni diverse a seconda della destinazione (ES. Provvigioni, listini ecc.)
*	Descrizioni aggiuntive o sostitutive per i vari articoli anche personalizzate per singolo cliente.
*	Possibilità di richiamo automatico sui documenti di vendita di note sia legate ai clienti che legate agli articoli.
*	Possibilità di richiamo automatico sui documenti di vendita di spese legate al cliente (Incasso, trasporto, amministrative ecc.)
*	Codici articolo speciali (per gestire resi, sconti, note manuali, note automatiche, articoli estemporanei ecc.)
*	Fatture di sola IVA	
*	Possibilità di caricare documenti senza modificare il magazzino
*	Stampa a richiesta delle etichette segnacollo per la spedizione
*	Personalizzazione di 9 chiamate automatiche ad altrettanti programmi
*	Gestione automatica e/o manuale di data e ora partenza merce e del numero di colli (per i documenti accompagnatori)
*	Tipo trasporto automatico o a richiesta per terminale
*	Possibilità di accorpamenti in stampa delle righe articolo inserite (somma delle quantità per i codici articolo aventi le stesse caratteristiche; somma delle quantità per gruppi merceologici aventi le stesse caratteristiche; dettaglio delle bolle con il loro valore senza il dettaglio delle singole voci spedite ecc.)
*	Decimali sia sulle quantità che sui valori
*	Fatture e/o bolle in valuta estera e loro gestione in contabilità
*	Gestione degli anidri e degli idrati
*	Stampa del cedolino sanitario per carni o prodotti ittici
*	Stampa scheda tecnica e pericolosità per vernici collanti ed industrie chimiche.
*	Utilizzo di terminali portatiti per la raccolta dei dati e scarico automatico.
*	Gestione automatica del fido cliente con segnalazione del fuori fido tenendo conto di saldo contabile, esposizione cambiaria, rischio e documenti di merce già consegnata, ma non ancora contabilizzata.
*	Gestione delle famiglie articolo		
*	Automatizzazione di segnalazioni di avvertimento o blocco della spedizione per clienti particolari o sospesi.
*	Listini particolari (oltre ai 9.999 listini disponibili sono programmabili anche listini speciali per la gestione di prodotti in  promozione)
*	Arrotondamenti automatici sui prezzi in vendita scontati e/o maggiorati.
*	Vari tipi di determinazione dei prezzi di vendita e delle provvigioni
*	Differenziazione delle contropartite contabili sia per le vendite che per gli acquisti
*	Automatismi programmabili sulla gestione tabellare
*	Gestione del lotto per aziende alimentari, chimiche e metalmeccaniche.
*	Note automatiche in stampa o a video in relazione al cliente o all’articolo.

*Provvigioni*
_____________

Determinazione provvigioni in automatico, tramite tabelle a seconda del tipo materiale, dello sconto applicato e/o del tipo cliente a cui si è venduto, al momento dell’emissione dei documenti di vendita.
Con questo modulo è possibile operare cambiamenti ai valori o agli scaglioni provvigione pre-assegnati in vendita.
Stampe di verifica con varie opzioni di dettaglio o di raggruppamento per tipo provvigione o per tipologia di materiale.
Stampa di aggiornamento che consente il collegamento al modulo contabile di estratto conto provvigionale che consentirà il pagamento delle provvigioni per tipo pagamento solo nel momento in cui l’incasso è realmente avvenuto.

----

Ordini fornitori
----------------

Inserimento dell’ordine fornitore con collegamento automatico al listino fornitore sia per quanto riguarda prezzi e sconti (in numero pressoché illimitato) sia per quanto riguarda spese accessorie (Incasso, Trasporto, Stoccaggio di magazzino ecc.) il tutto sia in valore assoluto che in percentuale.
La macchina è in grado così di gestire sia il prezzo di acquisto che il costo industriale dell’articolo.

Ricezione merce che può avvenire sia da ordine caricato dalla funzione precedente che senza ordine.
Aggiornamento automatico dei prezzi o delle condizioni da bolla o da fattura accompagnatoria.
Aggiornamento del magazzino e gestione di schede di interrogazione che consentiranno:

*	Visualizzazione materiali in ordine
*	Visualizzazione degli ordini aperti per fornitore
*	Visualizzazione dei materiali per data di consegna prevista
*	Visualizzazione degli ordini già entrati a magazzino
*	Visualizzazione dei documenti del fornitore sia attraverso il numero di bolla che quello di fattura

**Stampe**

Come per le visualizzazioni con in più:

*	Fabbisogni sia in base agli ordini clienti che per quelli di lavorazione interna
*	Valorizzazione degli ordini per ordine e/o per fornitore

Impegno finanziario in base ai dati contabili, alle bolle non ancora fatturate, agli ordini non ancora pervenuti.

*	Listini fornitori per fornitore
*	Lista articoli con le condizioni applicate dai vari fornitori da cui possono essere acquistati.
*	Stampa dei listini d’acquisto.

**Controllo fatture**

Uno speciale sotto-menù consente di effettuare il controllo delle fatture fornitori con le bolle di entrata merce. Vengono effettuati i conteggi degli importi e segnalate eventuali differenze con il totale della fattura. Se i totali quadrano o vengono comunque accettati si può effettuare la contabilizzazione automatica dei documenti.

----

Ordini Clienti
--------------

Inserimento dell’ordine cliente con collegamento automatico al listino (fino a 9.999) e/o alla classe sconto collegata al cliente stesso (in un numero di combinazioni pressoché illimitato).
Possibilità di generare preventivi.
Conferme d’ordine o trasformazione di un preventivo in ordine effettivo.
Collegamenti automatici di spese o di note, segnalazioni legate all’anagrafica cliente anche bloccante in caso di cliente sospeso.
Emissione bolle o fatture accompagnatorie da ordine, collegamento a:
	
*	Statistiche di vendita 
*	Storico ordini
*	Provvigioni
*	Prezzi di acquisto o costo industriale degli articoli.
*	Storico articoli acquistati dai clienti con relative condizioni.
	
Aggiornamento del magazzino e gestione di schede di interrogazione che consentiranno:

*	Visualizzazione materiali in ordine dai clienti
*	Visualizzazione degli ordini aperti per cliente
*	Visualizzazione dei materiali per data di consegna richiesta
*	Visualizzazione dei documenti del cliente  sia attraverso il numero di bolla che quello di fattura
*	Statistiche sull’ordinato con possibilità di parametrizzare le richieste e memorizzarle per poter effettuare richieste veloci.

**Stampe**

Come per le visualizzazioni con in più:
	
*	Impegni sia in base agli ordini clienti che per quelli di lavorazione interna
*	Valorizzazione degli ordini per ordine e/o per cliente
*	Listini cliente o tramite listini (Base di vendita e listini da 1 a 4) o per classi di sconto.
*	Stampa dei listini di vendita.

**Stampa disponibilità**

Calcolo e stampa degli ordini con evidenziate per data di consegna, la consegnabilità degli ordini e segnalazione per linea di spedizione degli ordini completi della giornata.

**Prenotazione materiale**

Uno speciale sotto-menù consente di effettuare prenotazioni di materiali con stampa di documenti non fiscali. Viene effettuato uno scarico fisico del materiale che si trasformerà in vendita all’atto dell’evasione vera e propria.
Questa funzione può essere utilizzata anche per la preparazione del materiale in spedizione nelle aziende in cui le funzioni di magazzino e spedizioni sono separate.

----

Premi e target
--------------

Con il presente modulo è possibile gestire:

**Target**

Caricamento dei target mensili in valore o in quantità per agenti, ma anche per clienti e/o fornitori.
Interrogazione dei target impostati
Stampa dei target progressivi al mese o mese per mese.

**Premi**

Caricamento dei premi su 12 intervalli in valore o in quantità per clienti e/o fornitori, ma anche per agenti.
Determinazione del tipo di premio che può essere in percentuale, in valore assoluto, in natura.
Interrogazione dei premi impostati
Stampa dei premi con riportato il livello di premio raggiunto, il valore del premio, il prossimo livello con indicato il valore (o la quantità) mancante per il suo raggiungimento.


**Ricalcolo dei target e premi**


Una particolare utilità consente il ricalcolo sia in base all’attivazione della procedura, sia in relazione al cambiamento di qualsiasi livello di premio o target che permetterà il riallineamento dei dati.

----

Statistiche
-----------

Gestione automatica di una scheda per ogni articolo/magazzino/anno con indicate le quantità e i valori di acquistato e venduto, tale scheda potrà essere visualizzata e stampata con confronti anno corrente e precedente.
La stampa è selezionabile per codice articolo, per fornitore o per raggruppamento merceologico.
E' possibile avere i delta di scostamento fra acquistato e venduto, fra prodotto e consumato per produzione.
Tutti i movimenti effettuati sul magazzino sia di scarico che di carico possono, se la causale di movimentazione lo indica, effettuare l'aggiornamento, in tempo reale, dell'archivio delle statistiche.

Stampe di confronto su più anni anche per gruppo merceologico.

**Segreteria**

Un apposito programma, in questo modulo consente di ottenere a video tutte le informazioni necessarie per dare risposte telefoniche ai clienti che chiedessero la disponibilità di articoli.
Tale programma consente di visualizzare:

*   la giacenza
*   il costo
*   i principali listini di vendita (per le aziende sammarinesi anche i prezzi di listino compreso o escluso il valore di monofase)
*   l'impegnato da clienti o produzione o c/lavoro
*   l'ordinato a fornitori, a produzione o a c/lavoro

Appositi tasti funzione consentono inoltre di:

*   visualizzare le condizioni commerciali legate ad un determinato cliente
*   gli articoli alternativi (quelli cioè che possono essere offerti al posto di quello richiesto se questo non fosse disponibile a magazzino)
*   il dettaglio degli ordini fatti a fornitore con le date di presunta consegna
*   gli ordini di clienti che generano l'impegno con le date di consegna richieste

----

Distinta base
-------------

Gestione della distinta base in base ai legami.
Utilizzo degli articoli *Phantom* che consente il caricamenti di articoli logici gestiti nei loro componenti.
Segnalazioni automatiche sui materiali *in esaurimento* o *annullati logicamente*.
Determinazione e gestione di una percentuale di sfrido.

**Funzionalità**

*   Duplica di una struttura
*   Sostituzione di un componente in tutte le strutture
*   Annullo di un componente da tutte le strutture
*   Ricerca di una materia prima in tutte le strutture
*   Annullo di una intera struttura

**Stampe e interrogazioni**

*   Visualizzazione	distinte mono e multi-livello
*   Stampa	distinte mono e multi-livello
*   Visualizzazione	delle destinazioni mono e multi-livello
*   Stampa	delle destinazioni mono e multi-livello
*   Stampa fabbisogni su distinta
*   Stampe parametrizzate delle distinte base


**Funzioni speciali**

*   Gestione di carichi e scarichi su distinta automatici o controllabili a video.
*   Possibilità di modificare i componenti prima dello scarico sia in quantità che nei codici utilizzati.

----

Fasi e costi di Lavorazione
---------------------------

**Gestione fasi**

Caricamento delle fasi di lavorazione sia interne che esterne

**Fasi interne**

*   Determinazione del centro di lavorazione con costo per centro differenziato
*   Determinazione della fase di lavorazione
*   Determinazione dei tempi di attrezzaggio per fase
*   Determinazione dei tempi di lavorazione  sia per pezzo che per lotto di produzione 
*   Possibilità di inserire note alle fasi di lavorazione

**Fasi esterne**

*   Determinazione del centro di lavorazione esterna utilizzato
*   Determinazione dei costi medi (o standard) della lavorazione esterna
*   Possibilità di inserire note alle fasi di lavorazione esterna (Verranno utilizzate dal modulo di c/lavorazione).

**Funzionalità**

*   Duplica di un ciclo
*   Annullo  di un ciclo
*   Stampa di un ciclo di lavorazione 
*   Stampa fasi di lavorazione

**Gestione costi**

Manutenzione manuale dei costi standard suddiviso in

*   Costo materiale
*   Costo lavorazioni interne
*   Costo lavorazioni esterne
*   Costi indiretti

Determinazione del tipo di valorizzazione delle distinte di produzione:

*   Prezzo d’acquisto ultimo
*   Prezzo d’acquisto medio
*   Costo aziendale
*   Costo teorico
*   Prezzo medio inizio anno
*   Implosione dei costi sia totale che per singola distinta

**Gestione costi teorici**

Manutenzione manuale dei costi teorici o previsionali suddiviso in

*   Costo materiale	manuale diretto
*   Costo lavorazioni interne	tabellare in percentuale di aumento o decremento
*   Costo lavorazioni esterne	tabellare in percentuale di aumento o decremento
*   Costi indiretti	tabellare in percentuale di aumento o decremento

Implosione dei costi teorici automatica e contemporanea a quelli standard

**Stampe**

*   Confronto costi standard con listini, prezzi base vendita, teorici
*   Confronto costi teorici con listini, prezzi base vendita, standard
*   Liste distinte valorizzate o non valorizzate con o senza descrizioni e note tecniche
*   Stampe costi teorici.

Giacenze di magazzino valorizzate a standard/teorico/prezzo acquisto/costo industriale

----

Riparazioni e garanzie
----------------------

Gestione della scheda di riparazione in modo parametrizzato
	
*   Dati anagrafici del cliente
*   Dati relativi al documento di consegna del cliente

Dati relativi al materiale da riparare (che possono essere chiavi di ricerca):

*   Codice materiale (anche materiale generico e non codificato)
*   Descrizione automatica e/o manuale
*   Codice di matricola
*   5 dati parametrizzabili caratterizzanti il materiale per renderlo meglio identificabile e quindi rintracciabile.
 
Dati relativi al tipo di riparazione

*   Data arrivo 
*   Materiale in garanzia o no
*   Tipo di difetto segnalato (Possibile aggancio ad una tabella di difetti) e fino a 3 righe di 	descrizioni manuali
*   Possibile sostituzione con altro materiale sia in forma provvisoria che definitiva (scheda di 	memorizzazione dati del materiale sostituito).
*   Determinazione del tipo di riparazione
*   Interna (Aggancio automatico al modulo Commesse o Riparazioni interne)
*   Esterna

Liste materiali da inviare ai centri di riparazione

*   Invio materiali ai centri di riparazione
*   Interrogazioni e stampe sulla situazione dei materiali in riparazione presso i vari centri di riparazione
*   

Rientro dei materiali dai centri di riparazione e completamento della scheda di riparazione con:

*   Data rientro materiale
*   Tipo di riparazione effettuato (Possibile aggancio ad una tabella di riparazioni) e fino a 3 righe 		di descrizioni manuali 
*   Importo pagato
*   Importo da richiedere al cliente (attraverso un listino riparazioni o percentuale di aumento).
	
Restituzione dei materiali al cliente tramite bolla di consegna o scontrino o ricevuta non fiscale.

**Stampe**

Stampe situazioni materiali presso la sede da inviare ai centri di riparazione:

*   presso i centri di riparazione
*   incassi giornalieri e statistiche sulle riparazioni effettuate

**Interrogazioni**

Situazioni a video dei materiali presso la sede da inviare ai centri di riparazione:
	
*   presso i centri di riparazione

Interrogazioni sulle riparazioni attraverso tutti i riferimenti possibili:

*   Nome cliente
*   Codice cliente
*   Numero matricola
*   Numero riparazione
*   5 dati parametrizzabili (Es. numero telefonico, numero serie, numero interno ecc.)

Le visualizzazioni indicano lo stato della riparazione:
	
*   Ancora in sede
*   Presso il centro di riparazione
*   Rientrata riparata o no (e a quale costo)
*   Già consegnata al cliente

----

Commesse di lavorazione interna
-------------------------------

Tramite questo modulo si possono aprire schede di lavorazione estemporanea con impostazione dei costi preventivi per materiale, mano d'opera, servizi.

**Apertura commessa**

Apertura della commessa con indicati dati anagrafici e motivi delle lavorazioni ed eventuali note.

**Gestione dei consumi**

Imputazione dei consumi di materiale, mano d'opera e servizi con relativi scarichi dal magazzino ed eventuale stampa di moduli d'accompagnamento.

**Stampe**

Liste delle commesse in dettaglio e/o consuntive aperte e/o chiuse.

La procedura si può collegare al modulo riparazioni e consente di determinare i costi e i prezzi di vendita di quelle commesse interne relative a riparazione di materiali, determinare i tempi che sono stati impiegati al completamento della riparazione e calcolare i ricavi che si vogliono ottenere per riparazioni non in garanzia.

La procedura è stata calibrata per moltissimi settori, tra questi i principali sono:

*   Cantieristica
*   Officine Meccaniche
*   Riparazioni telefonia
*   Riparazioni HI-FI, Video

Appositi programmi consentono statistiche di redditività, di tempi utilizzati, di materiali usati e sono stati approntati speciali funzioni per la modulistica specializzata di alcuni produttori (ES. MOTOROLA). 

*Ordini di lavorazione*
______________________________________

Gestione completa degli ordini di lavorazione interna.


**Gestione ordine**

Estrazione, dalle distinte base e/o fasi di lavoro dei materiali e dei tempi necessari alla produzione di prodotti finiti.
Modifiche eventuali allo standard di produzione, stampa del foglio di lavoro ed impegno dei materiali

**Gestione dei consumi**

Avanzamento dei consumi sia in tempi che in materiali disimpegno e scarico dei consumi, carico dei prodotti realizzati.

**Stampe**

Stampe di controllo avanzamento ordini di lavoro a preventivo e consuntivo sia dei materiali che della mano d'opera impiegato

Stampe per centri di costo, per matricola, per commessa di produzione.

**Interrogazioni**

Visione degli ordini di lavoro aperti, chiusi e lanciati.

Visione degli stati di avanzamento degli ordini di lavorazione.

**Fabbisogni e M.R.P.**

I fabbisogni per i materiali e per i centri di lavorazione sono gestiti in due forme diverse una più semplice, denominata “Fabbisogni semplici”  ed una un po’ piùcomplessa denominata “M.R.P.”

**Fabbisogni semplici**

Attraverso semplici programmi è possibile conoscere i consumi previsti per la produzione di quantità variabili di prodotto finito. Le stampe producono tempi e materiali previsti con indicazioni relative sia alle giacenze di magazzino che alle disponibilità (Giacenza + Ordinato a fornitore + Ordinati a produzione e c/lavorazione - Scorta minima - Impegnati da clienti - Impegnati da produzione e c/lavorazione).


**M.R.P.**

L’M.R.P. consente di gestire i fabbisogni per data. Il modulo, come tutti i moduli di “Zeus”  è autosufficente, ma la sua migliore efficacia la dimostra in presenza di tutti i moduli interessati al consumo di materiali (Ordini clienti, Ordini fornitori, Ordini di lavorazione, C/lavorazione ecc.).
La pianificazione M.R.P. consente di gestire il fabbisogno per data con le seguenti caratteristiche;

*   Inserimento di un calendario di fabbrica che tenga conto sia delle giornate festive (domeniche, sabati, festifità civili e religiose), sia dei fermi fabbrica (chiusura per ferie, pulizia impianti ecc.).
*   Possibilità di inserire, se necessario, un piano previsionale di produzione sia per singoli articoli che per modelli generici (famiglie), questo piano previsionale potrà essere scalato in automatico sia dall'acquisizione di ordini clienti che interessino gli articoli o i modelli pianificati sia dal lancio di produzione reale degli stessi. La funzione è automatizzata o meno a seconda delle necessità e opera tramite tabelle esterne ai programmi stessi.
*   Possibilità di inserire sia i tempi di consegna dei materiali in ordine a fornitore, sia l'’pprovigionamento di semilavorati o prodotti finiti sia a produzione interna che esterna (C/Lavoro).

Una volta creati i collegamenti la macchina produce liste di approvigionamento materiali in base alla data di consegna prevista e con l’indicazione esatta del momento in  cui ordinare i materiali (a fornitore e/o alla produzione e/o al c/lavoro). Le stampe possono essere eseguite per livello, per raggruppamento merceologico, per fornitore o per singola distinta/commessa.


**Conto Terzi**

La procedura in oggetto consente la gestione di lavorazioni effettuate per conto di propri clienti.
L'acquisizione dei materiali consente di acquisire un materiale da lavorare o più materiali il cui assemblaggio consentirà di effettuare la/le lavorazioni richieste.


L'avanzamento dei lavori potrà essere seguito attraverso uno dei moduli di gestione delle lavorazioni interne alla fine delle quali il presente modulo provvederà alla riconsegna dei materiali lavorati al cliente o attraverso bolla di consegna o attraverso ricevuta fiscale o scontrino per i clienti privati.

Il programma oltre al documento di consegna consentirà di scaricare dal magazzino i materiali in consegna e gli eventuali articoli utilizzati per l'esecuzione delle lavorazioni (se questi non sono già stati scaricati dai programmi di gestione della produzione), e l'assegnazione dei prezzi relativi alle lavorazioni eseguite.


I programmi di interrogazione consentiranno di effettuare ricerche sui materiali sia per quelli ancora da lavorare sia per le lavorazioni già chiuse e consegnate.


I programmi di stampa permettono di eseguire sia le stampe di ricerca interne che le stampe fiscali relative ai registri di carico e scarico di conto/terzi.
RIFATTURAZIONE


La procedura in oggetto consente la gestione di interscambio documenti con gruppi industriali ed alimentari.

I programmi consentono di eseguire bolle di consegna ai vari associati del gruppo d’acquisto, la fatturazione avverrà al gruppo e la funzione di rifatturazione produrrà un dischetto (diverso per ogni gruppo d’acquisto), con i dati e nel formato richiesto dal gruppo stesso.

Il modulo oggi consente di collegarsi con i seguenti gruppi:

*   COOP Romagna Marche
*   SAGIT (Algida)
*   CO.F.RA. Faenza
*   CONAD  Romagna
*   CONAD  Fin Mercurio
*   CONAD  Fano
*   EUROMIX
*   CEDIS Migliarini
*   ALFA ALIMENTARE
*   COOP Centro sviluppo DISCOUNT
*   CORIAL

Per agganciare tracciati di altri gruppi contattare il servizio commerciale INFOA.


**Audio-Video**

Una particolare cura è stata adottata per realizzare procedure specifiche su questo settore.
La possibilità di effettuare ricerche attraverso molte indirizzi consente la reperibilità delle informazioni in tempi brevissimi.
Si possono utilizzare sia chiavi di ricerca pianificate come l’etichetta del fornitore, il fornitore, inteso come casa editrice, il titolo del brano o del film, l’esecutore e/o l’autore per il musicale, il regista per i film, più gruppi merceologici “ad hoc” che possono identificare il supporto “CD – LP – Cassetta ecc), la fascia di prezzo (Alto-Medio-Basso), tabelle di fasce prezzo per la vendita al banco.
Altre ricerche possono essere pianificate dall’utente stesso.
Nel pacchetto è prevista sia la parte di gestione tipica dell’ingrosso di questo settore, che la parte relativa al dettaglio.

**Ingrosso**

*   Possibilità di generare listini automatici e “virtuali” (che possano essere calcolati in automatico partendo dal costo o da altri valori, (prezzo medio, prezzo netto di costo, altro listino ecc.), questa potenzialità consente di avere sempre prezzi aggiornati nonostante la variabilità dei costi presente su questo settore.
*   Stampa bolle con calcolo immediato di valori da assegnare ad un proprio negozio al dettaglio per la vendita diretta al pubblico e che possono consentire l’etichettatura dei supporti già con i prezzi o con le indicazioni che consentano di risalire al prezzo di vendita.
*   Statistiche mirate al settore con indicazioni di consumi, giacenza per i riordini a fornitore e quant’altro necessario per valutare l’andamento del mercato.
*   Ordini a fornitore semplificati.
*   Possibilità di gestire prezzi particolari per campagne. Listino prodotti in classifica, listino promozioni, listini per clienti particolari che tengano o meno conto delle promozioni.
*   Acquisizione di listini fornitori in automatico per l’adeguamento dei prezzi di costo e vendita
*   Possibilità di fornire ai clienti dati su supporto magnetico o via modem (Listini, anagrafiche, bolle di consegna, statistiche ed altro ancora)

**Dettaglio**

*   Gestione tramite lettori ottici della vendita al banco.
*   Possibilità di collegamento sia a registratori di cassa che a scontrinatrici che a normali stampanti ad aghi o a getto d’inchiostro
*   Statistiche di vendita per le richieste di riordino con le giacenze in rimanenza.
*   Possibilità di intestare le vendite anche ai privati tramite l’apertura di una scheda che consenta di monitorare eventuali scoperti o sospesi nei pagamenti, buoni spendibili dal cliente o per resi fatti o per premi di consumo raggiunti. Possibilità di effettuare statistiche sui consumi dei clienti privati che sono stati impostati. Infine la possibilità di assegnare a clienti privati listini o comunque condizioni particolari.
*   Possibilità di riprendere in automatico bolle dai propri fornitori, listini di aggiornamento prezzi d’acquisto e/o vendita.
*   Statistiche sull’acquistato per fornitore, supporto, autore, genere ecc. anche mescolate fra loro con criteri modificabili al volo dall’utente stesso.
*   Programma di riassegnazione prezzi di vendita in relazione al variare dei costi tramite tabelle di facile programmazione.

**Telefonia**

Il modulo delle riparazioni è stato implementato da funzioni specifiche indirizzate al settore della telefonia. 
E’ possibile, tramite la parametrizzazione di tabelle, definire ambienti lavorativi tipici del settore della telefonia quali: il numero telefonico, il PIN, il Serial  Number, ed altri possibili criteri di ricerca.
E’ possibile indicare se si è dato un telefono in sostituzione e in caso affermativo registrare i riferimenti del telefonino dato in uso; marca, modello, serial number ecc.
Apposite statistiche consentono di gestire gli interventi sia in garanzia che fuori garanzia. Per i riparatori autorizzati sono stati previsti una serie di collegamenti con il modiulo “COMMESSE”; all’interno di questo modulo si potranno rilevare tempi di lavoro, materiali sostituiti, costi diretti ed indiretti, note sia in relazione ai difetti riscontrati che alla riparazione eseguita o non eseguita.
Stampe di modulistiche particolari per i pezzi di ricambio utilizzati o per le riparazioni in garanzia, consentono di inviare fatture ai produttori.
Già implementata tutta la modulistica relativa a Motorola. 

Possibilità di studiare e realizzare agganci anche a modulistica di altri produttori con poche variazioni di base.
